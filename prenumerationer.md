# Prenumerationer

För tillfället kan du som användare inte konfigurera dina prenumerationer själv, alla ändringar måste göras av en administratör.

Gränssnittet för att låta användare själva hantera prenumerationer kommer göras tillgängligt i framtiden.

Användare som har mobilappen kan se sina prenumerationer i appen. Detta är enbart en visning av prenumerationerna, ändringar måste göras via webbgränssnittet.

## Vilka val kan jag göra när jag skapar en prenumeration?

När du skapar en prenumeration kan du välja vilka av följande kriterier som ska gälla för att du ska få en notis:
* Vilket landskap, kommun eller lokal som ska bevakas.
* Om det är årskryss eller livskryss som ska bevakas.
* Om du vill ha notiser via epost eller i mobilappen eller båda.
* Om du vill ha epost varje timme eller en gång per dag (kl 21.00).

## Vad är en lokal?

En lokal i ArtNotiser är tänkt att motsvara en huvudlokal i Artportalen. Logiken är att ta ut den del av observationens lokal som är gemensam för alla observationer i en lokal. T.ex. om lokalen är `Kalmarhagarna, Fysingen, Upl` så kommer `Fysingen` att användas som lokal i ArtNotiser.

Detta innebär att det som faktiskt är huvudlokal i Artportalen blir en lokal i ArtNotiser. En sidoeffekt är att om du har en lokal som inte har en huvudlokal i Artportalen så kommer ändå att betraktas som lokal i ArtNotiser.

Exempel, om man har `Främjartorpet, Upl` i Artportalen så kommer `Främjartorpet` att användas som lokal i ArtNotiser. Det betyder att man kan prenumerera på observationer vid `Främjartorpet`

## Varför kan jag bara få notiser om nya års- eller livskryss?

Det skulle vara möjligt att ge användare notiser om alla observationer och inte bara nya års- eller livskryss. Men dels så tar det mycket mer resurser att hantera alla observationer och dels så tror vi att det det inte är så många som är intresserade av att få notiser om alla observationer.

Tar man en populär fågellokal eller ett helt landskap så skulle det bli väldigt många notiser under en dag och de flesta skulle inte vara så intressanta, vilket skulle göra att användarna skulle bli trötta på att få notiser och inte läsa alla. Det skulle alltså motverka syftet med ArtNotiser.